content/articles/to-proto-mou-arthro.md
ΑΕΛ Novibet - Κηφισιά 1-1.md
#Ισόπαλη η ομάδα μας στην μεγάλη της επιστροφή στο AEL FC ARENA
##Προβληματισμό προκάλεσε η μεγαλύτερη επαρχιακή ομάδα της χώρας κατά την επιστροφή της στην κορυφαία ελληνική ποδοσφαιρική διοργάνωση της Stoiximan Super League. Συγκεκριμένα η AEL FC Novibet ήρθε αντιμέτωπη με την επίσης νεοφώτιστη ομάδα της Κηφισιάς του Σεμπάστιαν Λέτο στο πλαίσιο της 2ης Αγωνιστικής. Αν μη τι άλλο ομάδα με κοινούς στόχους την τρέχουσα χρονιά, χωρίς φυσικά κοινή δυναμική. Έχοντας μόλις ανακοινωθεί ο αριθμός των διαρκείας της ΑΕΛ (περί τα 4.500), το φίλαθλο κοινό της ομάδας ανέμενε νίκη απέναντι στην αντίπαλη ομάδα, δίχως να αποτελεί μυστικό ότι οι περισσότεροι οπαδοί της ομάδας μας ανέμεναν το τρίποντο. Αυτό όμως δεν ήρθε, καθώς στο πρώτο ημίχρονο η ομάδα του Γιώργου Πετράκη ήταν νωχελική μεσοεπιθετκά, σταθερή αμυντικά - δεδομένων των απουσιών των Φεριγκρά και Κοσονού - έχοντας πάλι σε άριστη κατάσταση των τερματοφύλακα, Νίκο Μελίσσα, ο οποίος δεν έκρυψε την κλάση του όποτε χρειάστηκε με πλέον χαρακτηριστική την απόκρουση στο φάουλ του Πόμπο στο 34'. Η ΑΕΛ είχε φυσικά τις στιγμές της στο πρώτο ημίχρονο, με πιο εντυπωσιακή τη φάση του βολ πλανέ του Γιούση πριν την ανάπαυλα (41') που πέρασε οριακά πάνω από το οριζόντιο δοκάρι των φιλοξενούμενων. 
##Στην έναρξη του δεύτερου μέρους ο τεχνικός των βυσσινί δεν έκανε αλλαγές, η ομάδα μπήκε με πρόθεση να ανεβάσει τις γραμμές της και να πιέσει ψηλά, κάτι που απέδωσε καρπούς. Συγκεκριμένα στο 50' οι βυσσινί ανάγκασαν σε λάθος την αντίπαλη ομάδα, η μπάλα έφτασε στον Πέρες, ο οποίος με όμορφο πλασέ έκανε το 1-0 με τη χρήση VAR. Πρωτόγνωρο το συναίσθημα για τους οπαδούς της ΑΕΛ ήταν η αναμονή του VAR για να πανηγυρίσουν το πρώτο γκολ της ομάδας για την αγωνιστική σεζόν 2025-26. Δεν θα σταθούμε στην άτυχη στιγμή του Παντελάκη ούτε στις λοιπές φάσεις του αγώνα, παρά στο τι μας άρεσε και τι όχι. 
##Τι κρατάμε
##Στα θετικά κρατάμε την εμφάνιση του άσσου της ΑΕΛ, ο οποίος δείχνει να «έσωσε» τη διοίκηση της ομάδας από ένα βαρύ συμβόλαιο (βλ. Διούδη), την εικόνα της άμυνα που δείχνει να δένει, την εμφάνιση του Κοβάσεβιτς που ήδη από τα φιλικά προβλημάτισε, όμως στο παιχνίδι του Σαββάτου είχε τις στιγμές του, όπως εκείνη με την παραλίγο ασίστ στον Χατζηστραβό (εξαιρετική η συρτή σέντρα). Θετική η εμφάνιση επίσης ήταν εκείνη του Γκάρατε, ο οποίος για λίγο δεν έγραψε το όνομα του στον έναν εκ των δύο πινάκων του ARENA (δυστυχώς ο ένας σε λειτουργία), ενώ ο σκόρερ έδειξε την ποιότητα του στο γκολ, παρότι η θέση του δεν είναι αυτή του δεκαριού (ενδεικτικό ότι έπρεπε να τρέξει αρκετά για να πάρει τη μπάλα). 
##Τι πετάμε
#Όλο το κέντρο και συγκεκριμένα την απουσία βυσσινή φανέλας μεταξύ άμυνας και επίθεσης στον άξονα για μεγάλο διάστημα του αγώνα. Δυστυχώς δεν υπήρχε κίνηση από τους Ατανάσοφ και Στάικο που ήταν τα βασικά εξάρια του Πετράκη ώστε να δημιουργηθούν οι αναγκαίοι χώροι για να αναπτυχθεί η ομάδα με αποτέλεσμα η μπάλα να γυρίζει στα ακραία μπακ και τον Τσάκλα (θετικός), με ό,τι αυτό συνεπάγεται για τη δημιουργία φάσεων. 

##Σχόλιο Δ.Χ.
##Πράγματι οι απαιτήσεις των οπαδών και φίλων της μεγάλης ΑΕΛ δεν επιβεβαιώθηκαν, όμως είμαστε ακόμη στην δεύτερη αγωνιστική (!) και η πραγματικότητα λέει πως ήρθε μεγάλος αριθμός νέων παικτών, αντικειμενικά η άμυνα είναι σε θέσει να δέσει πιο γρήγορα (όπως το διαπιστώσαμε και με παοκ), ενώ το κενό των εθνικών ομάδων μόνο θετικό αντίκτυπο δύναται να έχει.
